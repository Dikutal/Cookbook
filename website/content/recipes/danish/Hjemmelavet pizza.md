title: Hjemmelavet pizza
type: recipe
category: recipes/danish
tags: [dinner]
---
*Tilføjet af Michael Andersen*

Pizzadej
--------
Giver dej til ca. 2 pizzaer.

### Ingredienser
  * 400g durum- eller hvedemel
  * 3-4 spsk vegetabilsk olie
  * 2 tsk salt
  * Ca. 220ml lunkent vand (ca. 55% af vægten af melet)
  * ½ pakke gær

### Algoritme
 1. Bland gær, olie og salt i vandet. Put melet i en skål og lav en lille fordybning i midten. Hæld vandet i her, og ælt dejen sammen.
 2. Når dejen begynder at hænge nogenlunde sammen æltes den på bordet i ca. 10 min. Det er vigtigt at dejen æltes nok, da den så bliver lettere at arbejde med.
 3. Når dejen er æltet færdig formes den til en "kugle", og lægges tilbage i skålen for at hæve. Jeg synes det giver en godt resultat hvis dejen bliver smurt med olie inden den bliver sat til hævning (hvis skålen også smøres slipper dejen også let). Lad dejen hæve i mindst ½ time mens den er overdækket.
 4. Når dejen har fået dobbeltstørrelse slås den ned og formes i to lige store kugler, som sættes til at efterhæve overdækket i ca. 10-15 minutter. Hvis man laver mange pizzaer er det en god idé også lige at smøre kuglerne med lidt olie, så de ikke tørrer ud.
 5. Dejkuglerne rulles ud til flade pizzaer. Brug gerne masser af mel, så dejen ikke hænger fast på bordet. Hvis den hænger for meget fast er det svært at styre hvilken form pizzaen får. Dejen kan godt være meget elastisk, så man skal vende den rimelig ofte mens man ruller den ud, og være tålmodig :).

Pizzasaucen
-----------
  * Tomat puré
  * Hakkede tomater
  * Løg
  * Hvidløg
  * Basilikum og Oregano
  * Tilføj selv andre ting.

Koges sammen i en gryde.

Inspiration til fyld: [http://www.hellesoee.dk/Mad/pizzafor.htm](http://www.hellesoee.dk/Mad/pizzafor.htm)
