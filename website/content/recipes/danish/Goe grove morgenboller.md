title: Go'e grove morgenboller
type: recipe
category: recipes/danish
tags: [bread]
---
*Tilføjet af Michael Andersen*

Original kilde (All credits goes there!): [http://www.maduniverset.dk/opskrift.php/5588/Bagvaerk-opskrifter/Grov-go%27e-boller](http://www.maduniverset.dk/opskrift.php/5588/Bagvaerk-opskrifter/Grov-go%27e-boller) 

Tidforbrug ialt: 2-3 timer

Ingredienser
------------
Til ca. 48 stk (Vi lavede 41 stk, hvor variansen i størrelse var enorm)

  * 2 dl. havregryn.
  * 3 dl. ialt af følgende (man bruger hvad man har): solsikkekerner, hørfrø, sesamfrø, hele eller knækkede kerner af rug eller hvede. (*Der blev her brugt 5 korns blanding i stedet for)
  * 6 dl. vand.
  * 5 dl. mælk (evt. et surmælksprodukt)
  * 1 pk. gær. (*Der blev brugt en lillefinger negl og dejen hævede natten over ~12 timer)
  * 1 tsk. grov salt
  * 2 spsk. sødemiddel (honning, sirup eller sukker)
  * ½ dl. olie (eller en klat margarine)
  * 2 æg.
  * 3 dl. grov mel (rugmel eller fuldkornshvede)
  * 1-1½ kg. hvedemel
  * Æg eller kaffe (sammenpisket æg til pensling eller kaffe
  * Frø eller birkes til drys (grov mel kan også bruges) (*Eller man kan lade være med at drysse med noget)

Fremgangsmåde
-------------
Havregryn og kerner hældes i en gryde med vandet og koges ca. 1
min. Tages af varmen. Gæren smuldres i et stort fad. Kernegrøden
tilsættes koldt mælk, salt og sødemiddel samt æg og olie. Mærk om
temperaturen er håndlun (ca. 37 grader) ellers må man vente lidt. Når
temperaturen er tilpas hældes først lidt af blandingen ned i fadet og
gæren røres ud heri, dernæst hældes resten oveni. Så røres det grove
mel i, og man fortsætter med hvedemel til en passende
konsistens. Dejen æltes igennem. Stilles til hævning et lunt sted,
tildækket i ca 1-1½ time. Dejen slås ned, formes til boller, der
efterhæver på pladen i ca. 15-20 min. Pensles og drysses. Bages ved
225 grader i ca. 15 min.

Servering
---------
Bollerne kan formes som alm. boller, eller som flade
frokostboller. Servering vil afhænge af udformningen. Bollerne er
fryseegnede og gode at lune i ovn eller på brødrister. Jeg ved det er
en kæmpeportion, men det er rart at have boller i fryseren, og
arbejdet er jo næsten det samme.
