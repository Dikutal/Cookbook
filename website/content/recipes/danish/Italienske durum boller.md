title: Italienske durum boller
type: recipe
category: recipes/danish
tags: [bread]
---
*Tilføjet af Torben Hansen*

Ingredienser
------------
 * 50 g gær
 * 6½ dl lunken vand
 * 1 tsk salt
 * 500 g durum mel
 * 3 spsk olivenolie
 * 600g hvede mel

Fremgangsmåde
-------------

Udrør gæren i lidt vand, opløs saltet i resten af vandet og bland det
i den opløste gær. Tilsæt durum mel og rør det til en homogen masse
som tilsættes olien, der røres ind i massen. Tilsæt nu hvede melet og
rør til dejen er tilstrækkelig fast til at ælte på et rent bord. ÆLT,
ÆLT, ÆLT, ÆLT til dine arme bliver slatne og smerten driver dig til
vanvid ... ælt så lidt mere. 

Sæt dejen til hævning ½ time under et rent viskestykke, herefter deles
dejen i 8 store el. 12 mellem store boller (sandwichboller trykkes
flade med et let tryk) de placeres på en bageplade drysset med durum
mel og efterhæver 1 time under et viskestykke. 

Efter 2. hævning stænkes bollerne med koldt vand og drysses med durum
mel inden de indsættes i en 250 grader (celsius) forvarmet varmluftovn
i 17 minutter (uden varmluft: 21 minutter). Pas på de ikke får for
meget, da de hurtigt brænder på, hvis de får nogle minutter mere.  Når
de er færdige tages de af pladen og køler af på en rist.

Enjoy!
