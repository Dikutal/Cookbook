title: Cremet majs- og tomatsuppe
type: recipe
category: recipes/danish
tags: [dinner]
---
*Tilføjet af Kristine Slot*

Vil du hellere kode frem for at jage dyr, så fortvivl ikke. Der sidder
faktisk, rundt om i de mørke hjørner på DIKU, folk som dig, og mæsker
sig i salat og tofu. Jeg vil derfor gerne dele de opskrifter der
faktisk også kan laves, uden at blodbanerne stoppes til med
baconfedt. Jeg ligger ud med en nem suppe jeg fandt i går, som er
rimelig nem at lave.

Normeret til ca. 35 min. i køkkenet
Føde til 4-6 (ikke testet på granvoksne dataloger!)

Du skal bruge:
--------------
  * 1 tsk olivenolie
  * 1 grøntsagsbouillonterning
  * 1 mellemstort løg (skal finhakkes)
  * 3 mellemstore tomater
  * 1 dåse tomatpure (140 g)
  * 150 g dåsemajs
  * 2 ds flåede tomater
  * 2 + 1/2 dl piskefløde
  * Noget chilipulver (og evt. koriander og spidskommen)
  * Cremefraiche
  * Tortillas

Sådan gør du ca.:
-----------------
  - Hak løg og tomater så de er klar
  - Tændt en ovn så tortillaerne kan lunes
  - Varm olien i en stor gryde
  - Bouillonternigen smuldres ned i gryden og løg smides med ned
  - Løgene steges ved svag varme (i n min. til man mener det er nok)
  - Smid alle ingredienser undtagen fløde i gryden
  - Suppen skal koges sammen i omkring et kvarter. Virker suppen for tyk så tilsæt vand
  - Tilsæt nu fløden og lad suppen koge endnu 5 min.
  - Server suppen med en top cremefraiche og varme tortillas
  - Spis og vask op
