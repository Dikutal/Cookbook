title: Bues Ølkage
type: recipe
category: recipes/danish
tags: [cake]
---
*Tilføjet af Jakob Jensen*

*Bues ølkage er en super let, lækker og billig kage, der lige kan skrues sammen i en håndevending, når man har glemt man står øverst på kageordningslisten.*

Ingredienser
------------
  * 500 g hvedemel
  * 400 g brun farin
  * 1 mørk øl (fx Ale no 16)
  * 1 tsk stødt kanel
  * 1 tsk stødt ingefær
  * 1 tsk stødte nelliker
  * 1 tsk natron

Tilbehør
--------
  * Smør

Fremgangsmåde
-------------
Bland alle ingredienser i en skål til en lind masse. Bruge gerne en el-pisker.

Smør en springform e.l. og fordel et meget tyndt lag mel i bunden, så kagen ikke hænger fast.

Kagen bages ved 175 gradder varmeluft i ca. 40 minutter. Stik en gaffel i kagen, hænger der kage/dej ved gaflen når den tages op er kagen ikke helt færdig. Giv den da 5 min til og prøv igen.

Server kagen lun med smør til.

Velbekomme
